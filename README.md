# BEng-Thesis-Praca-inzynierska

Tematem mojej pracy inżynierskiej było: ,,Ocena wpływu napylonych warstw metalicznych na parametry światłowodu". Badania przedstawione w pracy miały na celu ocenę wpływu napylonych warstw metalicznych na parametry, związane z wymuszonym rozpraszaniem Brillouina. Rozpraszanie to jest wykorzystywane w rozłożonych czujnikach temperatury, które stworzono i zbadano w tej pracy. Światłowody napylono aluminium, nie przekraczając jednak 1 µm grubości napylanych warstw. Następnie wykonano na nich badania w komorze termicznej w zakresie temperatur od 0 do 120°C, z krokiem co 10°C, a do wykonania pomiarów parametrów światłowodów wykorzystano reflektometr BOTDR. Stwierdzono, że zastosowane warstwy metaliczne były zbyt cienkie, aby mogły wpłynąć na zjawisko rozpraszania Brillouina.

Zakres pracy:
Zakres pracy obejmował badania wpływu temperatury na częstotliwość przesunięcia Brillouina, mocy spektrum oraz samą czułość temperaturową badanego światłowodu. Do badań przygotowano sekcje światłowodowe, które następnie napylono różnymi grubościami warstwy aluminium. Sekcje światłowodowe składały się z dwóch próbek, z których jedna była w pokryciu akrylowym, a druga bez, czyli była gołym włóknem światłowodowym. Celem stworzenia w taki sposób sekcji było stwierdzenie, który typ próbki osiąga lepszą czułość temperaturową, przy tej samej warstwie napylonego metalu. 

Metoda badań:
Była to typowa praca badawcza, w której należało przygotować próbki z włókna światłowodowego o długości około 40 metrów, z czego połowa to gołe włókno (bez akrylu). Tak przygotowane próbki napylono warstwami aluminium w komorze próżniowej. Następnie badano je w zakresie temperatur 0-160 stopni Celsjusza co 10 stopni w piecu termicznym. Same badania wykonano za pomocą urządzenia BOTDR
